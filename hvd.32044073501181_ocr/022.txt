
n mean ramento. is
censetur. Hic ad distinctionem prioris illius codicis, Medic-aius codex in adnotationibus
nostris appellatur. Qui licet paulo recentior sit, ex optimo tamen exemplari et ab erudita.
manu descriptus est. Duobus his exemplaribus usus erat llobertus Stephanus in Euse-
bianre Historiae editione. Et in ipso quidem textu excudendo, Regium exemplar fere
ubique secutus est , raroque admodum ab ejus discedit vestigiis , sicut in meis adnotatio-
nibus observavi. ln capitum autem distinctione , Medicaenm codicem expressit, in quo
ιῑιυιὶ singulis capitibus, et quidem miniatis litteris praefiguntur. Tertius his accessit
codex eminentissimi cardinalis Julii Mazarini. De cujus exemplaris bonitate ac praestantia
antequam dicam , res postulat, idque ipsum a me ﬂagitare videmini, Antistites illustris-
simi, ut de cardinale eminentissimo a quo codicem illum commodatum accepi, pauca.
dicantur. Nam cum hic eminentissimus princeps et ad summa quaeque natus, singulari
quadam benevolentia litteras complectatur, nos qui ab ineunte astate ad litterarum studia
animum applicuimus, ingrati profecto simus , nisi tum nostro. tum communi omnium
eruditorum nomine, gratiam ei quantam possumus, et voce et scriptis referre Studeamus.
Porro quo favore quantaque benevolentia prosequatur litteras, testatur prolixa ejus erga.
homines eruditos liberalitas ac muniﬁcentia; quam quidem, ut de aliis nihil dicam, ad
me quoque nihil hujusmodi sperantem ac ne cogitantem quidem. nuper voluit perve-
nire. ldem declarat locupletissima ejus bibliotheca. Quam cum innumeris optimorum
scriptomm exemplaribus, partim excusis, partim manu exaratis instruxerit, non ut
veteres illi Romana: urbis senatores quos eo nomine perstringit Ammianus Marcellinus,
eam instar cujusdam sepulcri perpetuo elausam habet: sed velut publicam domum omni-
lius aperit eruditis; ultroque ad eam invitat singulos; et manuscriptorum codicum usum
studiosis, quotiescunque Opus habuerint, liberaliter impertit. Quid dicam de reliquis
illius virtutibus et eximiis animi dotibus? quid de mirabili moderatione ac‘lenitate, qua
intestinos motus ac tumultus sine ullius civis cruore compescuit ‘tSed haec alias a me
commodius, aut ab aliis dicentur Ornatius. Nunc enim eas tantum illius laudes persequi
constitui, qua: privatim pertinent ad studia litterarum. Temperare tamen mihi ipse non-
possum, quin hic de pace aliquid dicam , quam eminentissimus cartlinalis omni studio
atque industria nunc maxime urget ac promovet, et quam brevi per praecones regios
publice pronuntiandam esse Speremus. Quippe ca res praecipue ad commodum pertinet
litterarum , quas pacis alumnas esse, et sub ejus umbra ac prtesidio conquiescere, nemo
est qui nesciat. Cum igitur cardinalis eminentissimus gubernaculis reipublicae primum
admotus , bellum grave cum HiSpanis non conﬂasset ipse, sed conﬂatum jam reperisset,
variis, ut in tanta re, consiliis diu et accurate perpensis, id tandem constituit, cdomandos
diuturno bello esse Hispanos, reque ipsa admonendos quantum Galli armis, Opibus,
fortitudine, constantia et reliquis al bellum necessariis subsidiis pollerent; ut hostes
imbecillitate sua et Gallorum potentia cognita, segniores imposterum essent ad nostros
aut armis aut injuria lacessendos. Neque enim ﬁrmam ac securam pacem cum hostibus
aliter posse constitui, quam cum illi Gallis se in gerendo bello impares esse crebris cla-
dibus suis detrimentisque sensissent. Itaque cum Hispani id sero tandem perinde ac
Phryges intellexissent, tum demum cardinalis eminentissimus opportunum ineundae
pacis tempus adesse animadvertens , eam cum hostibus facere non recusavit, et de jure
nostro, de summa totius belli, de spe denique atque victoria quam pene jam in manibus
habebamus , aliquid concedere, quo pepulerum commodis et bonorum omnium Votis,
totius denique Christiani orbis desiderio gratiﬁcaretur. In quo singularem ejus pruden-
tiam et salutarem reipublicze sapientiam equidem satis mirari non possum.
Neque enim ob aliam causam tandiu dilata pax est, quam ut diuturnior deinceps esset
ac ﬁrmior. Atque hau: obiter dicta sint de laudibus cardinalis eminentissimi. Qui cum inter
arma litteras ac litteratos omnes benignissime fovere nunquam destiterit, multo magis
sperandum est illmn, pacis suae tempore , easdem artes praecipuo quodam studio ac pro-
videntia complexurum : eﬂ'ecturumque ut Galli nostri, qui armorum gloria prm caeteris
gentibus semper eminuerunt, nunc litterarum laude et eptimarum artium studiis antecel-
